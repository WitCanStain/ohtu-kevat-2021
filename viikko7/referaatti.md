Lauri Suomalaisen kandidaattityö Ohjelmistotuotantomenetelmien kehittyminen 1950-luvulta nykypäivään on katsaus ohjelmistuotantomenetelmien kehittymisen historiaan ja vilkaisu tulevaisuuteen. Siinä siis kysytään missä kyseisessä ohjelmistuotantomenetelmässä on kyse,
miksi se on ollut jossai vaiheessa käytössä, ja mitkä sen heikkoudet ovat.

Kandidaattityö on jaettu kahteen osaan: 'perinteisiin' tuotantomalleihin sekä iteratiivisiin/inkrementaalisiin malleihin. Ensimmäiseen kuuluu kuuluisasti niin kutsuttu vesiputousmalli. Vesiputousmalli 
koostuu toisiaan seuraavista työvaiheista, joista jokainen toteutetaan vasta edellisen jälkeen. Suomalainen mainitsee Roycen ja Beningtonin tämän mallin pioneereina. Tämän mallin
heikkoutena kuitenkin on sen jäykkyys: ohjelmistojen kehittäminen tapahtuu erittäin dynaamisessa liikeympäristössä, kun taas vesiputousmalli vaatii kattavan vaatimusmäärittelyn ja suunnitelman heti alkuun.

Iteratiivisia malleja on mm. spiraalimalli, missä kehittäminen tapahtuu riskienhallinnan mukaan, ja tarjoaa puitteet sekä lineaarisille, inkrementaalisille että evolutionaalisille työprosesseille. Jokaisessa spiraalimallin 'kierroksessa' käydään läpi tavoitteen märittely, riskien arviointi, kehitys ja validointi, sekä seuraavan vaiheen suunnittelu.

Tämän lähestymistavan eduiksi Suomalainen mainitsee sen, että se voi koittaa saavuttaa olemassaolevie menetelmien hyviä puolia välttäen niiden heikkoja puolia. Toisaalta, se olettaa myös käyttäjänsä hallitsevan riskienhallinnan hyvin, eikä varmaan siis sovellu jokaiseen käyttöön.

RUP eli Rational Unified Process taas painottaa dokumentaatiota kuten UML-diagrammeja sekä käyttötapauksia. RUP on myös iteratiivinen malli johon kuuluu neljä vaihetta: aloitusvaihe, tarkentamisvaihe, rakennusvaihe ja siirtymävaihe.

Sen etuja ovat ohjelmiston käyttöönoton sijoittaminen kehitysprosessin eri työvaiheisiin, mutta toisaalta se soveltuu heikohkosti laajoihin projekteihin.
